4s xxx (42)-xxx1.

XXX. Sunt ergo hi viri, quorum in ino concilio vel
tamquam iudicum vel tamquam testium scripta recitata sunt:
sanctus Petrus, Alexandrinus episcopuS, doctor praestantis-
simus et martyr beatissimus3 sanctus AthanasiuS, eiusdem

5 civitatis antistes, magister fidelissimus et confessor eminen-
tissimus; sanctus Theophilus, eiusdem item urbis episcopuS,
vir fide vita scientia satis clarus, cui successit venerandus
Cyrillus, qui nunc Alexandrinam inlustrat ecclesiam. Et ne
forsitan unius civitatis ac provinciae doctrina haec putaretur,

ιο adhibita sunt etiam illa Cappadociae lumina, sanctus Gre-
goriuS, episcopus et confessor de Nazianzo, sanctus BasiliuS,
Caesareae Cappadociae episcopus et confessor, sanctus item
alter Gregorius, N yssenus episcopuS, fidei conversationis in-
tegritatis et sapientiae merito fratre Basilio dignissimus. Sed

15 ne sola Graecia aut oriens tantum, verum etiam occidentalis
et latinus orbis ita semper sensisse adprobaretur, lectae
sunt quoque ibi quaedam ad quosdam epistulae sancti Feli-
cis martyris et sancti J ulfi, urbis Romae episcoporum. Et
ut non solum caput orbis, verum etiam latera illi iudicio

20 testimonium perhiberent, adhibitus est a meridie beatissi—
mus Cyprianus, episcopus Carthaginiensis et martyr, a sep-
tentrione sanctus AmbrosiuS, Mediolanensis episcopus. Hi
sunt igitur omnes apud Ephesum sacrato decalogi numero
magistri consiliarii testes iudicesque producti, quorum beata

25 illa synodus doctrinam tenens, consilium sequens, credens
testimoni0, obediens iudicio, absque taedio praesumptione et-
gratia de fidei regulis pronuntiavit. Quamquam multo amplior
maiorum numerus adhiberi potuerit, sed necesse non fuit,
quia neque multitudine testium negotii tempora occupari

so oportebat, et decem illos non aliud fere sensisse quam ceteros
omnes collegas suos nemo dubitabat.

XXXI. Post quae omnia adiecimus etiam beatam Cyrilli
sententiam, quae gestis ipsis ecclesiasticis continetur. N am-

